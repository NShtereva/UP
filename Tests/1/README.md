# Контролна работа №1

## Задача 1
Напишете програма, която прочита битовете на две цели числа от стандартния вход и извежда тяхната сума. Двете числа ще се въвеждат в двоично представяне и изходът също трябва да бъде в двоично представяне. Променливите във вашата програма може да са само от тип bool, а операциите, които може да изпълнявате, са само логически и побитови: "!, ~, ^, |, &, ||, &&". Входните числа ще са с дължина 4 бита, а изходът трябва да е с дължина от 5 бита (4 бита сума и 1 бит пренос).

Пример 1:

Вход: 

0010  

0001

Изход:

00011

Пример 2:

Вход: 

1111 

0001

Изход:

10000

## Задача 2
Напишете програма, която прочита две цели числа a и b и намира броя на числата в затворения интервал между a и b, за които броят на различните им делители, без едно и самото число, е просто число. 

Пример:

Вход: 

20 30  

Изход: 

4

Обяснение:

Това са числата 21, 22, 26, 27

## Задача 3
Напишете програма, която прочита от стандартния вход размера (цяло число n, по-малко от 1000000) и елементите на масив от числа с плаваща точка. След това програмата ви трябва да провери дали има такoва число k (0 < k < n-1), за което всички числа в масива, намиращи се на разстояние k едно от друго, се различават с една и съща стойност - m (например, ако k = 2 и m = 2, то модул от разликата на всички числа на позиции i и i+2 трябва да е 2). Ако има такова k, изведете го на екрана заедно със стойността на m. При повече от една стойност на k с това свойство изведете най-голямата. Ако няма такова k, изведете текста “No solution”. 

Пример:

Вход: 

5 

1 2 4 5 7

Изход:

2 3
