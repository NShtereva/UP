  - Не се позволява използване на функционалност и библиотеки извън тези, декларирани в следните заглавни файлове: < iostream >, < new >, < cstring >, < cmath >.
  - Съблюдавайте коректни типове на вашите променливи.
  - Всички масиви които ползвате трябва да бъдат с коректна и точна дължина. Грижете се за коректното използване на паметта.
  - Проверете коректността на входа.

## Задача 1
Напишете програма, която: 
1. Въвежда от стандартния вход две цели числа N и М, след това създава, в динамичната памет, двумерен масив с N реда и М колони, и елементи цели числа. След това 
прочита елементите на масива. 
2. В този масив заменя всички елементи, които имат нечетен брой единични битове с 0. 
3. Премахва от масива всички редове и всички колони, съставени само от нулеви елементи, като премества оставащите на тяхно място и запазва относителния им ред. 
4. Извежда резултата на екрана.

## Задача 2
Напишете функция, която приема като аргументи масив от едноместни предикати над цели числа и масив от цели числа. Тази функция трябва да върне броя на предикатите, 
които са истина за всички елементи в масива. 

Демонстрирайте използването на функцията в кратка програма.

Предикат е функция, която връща булев резултат (истина или лъжа). Едноместен предикат над цели числа е такава функция, която има единствен аргумент цяло число.

## Задача 3
Окръжност в двумерното пространство представяме с три числа с плаваща точка: координати на центъра й и радиус. 

В множество окръжности самотна ще наричаме такава окръжност, която няма общи точки с никоя друга окръжност. 

Напишете функция, която получава като аргумент масив от произволен брой окръжности и премахва всички самотни в масива окръжности. Резултатът да се получи в същия масив. 

Напишете програма, която прочита от клавиатурата число N и последователност от N окръжности, премахва самотните чрез написаната функция и извежда резултата на екрана, 
подреден в нарастващ ред на дължините на окръжностите.
