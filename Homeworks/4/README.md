# Домашна работа 4
  - Позволено е използването само на библиотеките iostream и new. 
  - Всички масиви трябва да са с точна големина.
  - Осигурете коректност на входните данни.

## Задача 1
a) Напишете функция, която по подадени две цели числа, проверява дали първото е по-малко от второто, по брой единични битове на четни позиции в двоичния запис на 
числата (най-младшия бит е на позиция 0). Ако двете числа имат еднакъв брой единични битове на четни позиции, да се сравни броя единични битове на нечетни позиции. 

b) Напишете функция, която подрежда в намаляващ ред масив от цели числа, според горната наредба. 

c) Напишете програма, която: 
  - въвежда цяло, положително число N и след това масив от N цели числа. 
  - сортира въведения масив посредством горната функция.
  - след това премахва от него всички елементи, които не са уникални според горното сравнение. 
  - извежда на екрана сортирания масив, както и резултатния масив, след премахване на еднаквите числа.

Пример:

Вход:

7

5 8 15 11 6 1 2

Изход:

15 5 11 6 1 8 2

15 5 11 6 1

Представяне в двоичен вид:

5 -> 0101; 8 -> 1000; 15 -> 1111; 11 -> 1011; 6 -> 0110; 1 -> 0001; 2 -> 0010

## Задача 2
В дните на засилена електронна комуникация е все по-важно да се използват надеждни средства за криптиране. Веско Синия, виден специалист по криптография, 
измислил следната процедура за криптиране - всяка буква (малка или главна латинска буква) се заменя с последователност от няколко (една или повече, но не повече от 
10) букви според подадена таблица. Всички останали символи, както и буквите, които не са в таблицата, не се променят. При кодиране не се прави разлика между големи 
и малки букви. 

Вашата задача е да му помогнете като напишете функция, която по подаден символен низ и таблица със съответствия между букви и символни низове за 
кодиране, според горния алгоритъм, създава динамично символен низ с криптираното съдържание. Помислете какъв е най-добрият начин да подадете данните и да получите 
резултата от тази функция. 

Напишете също функция, която по подаден, криптиран според горния алгоритъм, символен низ и таблица на съответствията, декриптира и връща 
в динамично заделен с точната големина низ оригиналното съобщение. Ако текстът не може коректно да се декриптира, да се върне празен резултат. 

Напишете програма, която въвежда число K следвано от последователност от K двойки - символ (малка или главна латинска буква) и последователност от символи, 
с които този символ се криптира, двете разделени с интервал - по една такава двойка на ред. 

Да се провери коректността на входа според условието. 

След това трябва да се въвежда число N, следвано от N символни низа, по един на ред (всеки не по-дълъг от 1000 символа). За всеки да се изведе на екрана криптирания 
му вид . 

Накрая се въвежда число М, следвано от М криптирани символни низа, по един на ред (всеки не по-дълъг от 1000 символа). За всеки да се изведе на екрана декриптирания 
му вид или текст "Bad string", ако не може да се декриптира.

Пример:

Вход:

8

i ala

l bala

d cana

e h

t disco

o electro

c pro

a some

1

I l0ve to code!

1

ala somem discoelectroelectro proelectroelectrobala!

Изход:

ala bala0vh discoelectro proelectrocanah!

i am too cool!

## Задача 3
Дадено е цяло число N, следвано от N на брой двойки цели числа - двойките представят плочки от домино. Всяка плочка може да се върти (т.е. първото число 
да става второ и обратно). 

Намерете такова последователно разположение на максимален брой от плочките в редица, така че за всяка плочка (без първата) първото число 
съвпада с второто число на предходната плочка. Изведете на екрана получената редица. Ако има повече от една редица с максимална дължина изведете която и да е от 
възможностите. 

Пример:

Вход:

5

1 2  2 10  7 10  1 5  4 11

Изход:

5-1 1-2 2-10 10-7
